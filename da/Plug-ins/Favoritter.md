Favoritnoter er en praktisk måde at holde vigtige noter lige ved hånden. Når dette plug-in er aktiveret vil der dukke et stjerneikon op øverst på det venstre panel. Hvis du klikker på ikonet åbnes en liste med favoritnoter i venstre panel.

For at gøre en fil til favorit har du flere muligheder. Du kan gøre det ved at højreklikke på filen i stifinderen, klikke på "Flere muligheder" menuen på en åben note, finde funktionen i [[Kommandopalette|kommandopaletten]], eller du kan sætte en genvejstast i [[Tastaturgenveje]].

Favoritter og søgninger kan omarrangeres ved at trække rundt i rækkefølgen.
