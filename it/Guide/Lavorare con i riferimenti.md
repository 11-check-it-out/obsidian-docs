I Riferimenti sono una delle funzionalità più potenti di Obsidian. Di conseguenza, a volte possono creare un po 'di confusione, quindi ecco alcune cose che potrebbero aiutare.

Il pannello Riferimenti ha due sezioni, Menzioni collegate e Menzioni scollegate.

![[Backlinks.png]]

Come si può vedere da questo documento, è presente una voce per ogni sezione. In Menzioni collegate, si può vedere che è stato creato un collegamento a questo documento nella nota [[Pannelli collegati]]. In Menzioni scollegate, si può vedere che è stato menzionato il nome di questa nota ma senza creare un collegamento diretto.

Può essere uno strumento davvero potente per osservare correlazioni tra note che non avevi notato mentre le scrivevi. Per esempio, se hai una nota con il titolo di un concetto che viene fuori spesso nel tuo campo, sarai in grado di vedere facilmente quando è stato menzionato in altre note e relazionare idee che altrimenti non avresti interconnesso.

Se tra le Menzioni scollegate appare un riferimento che si desidera collegare, passare con il mouse sul testo evidenziato. Apparirà il pulsante "Collega". Fare clic sul pulsante per trasformare il testo nella nota in un collegamento esplicito racchiuso tra parentesi.

Per aprire un pannello Riferimenti separato e dedicato alla nota, aprire il menu Altre opzioni e selezionare "Apri riferimenti". Si aprirà un [[Pannelli collegati|pannello collegato]] direttamente connesso alla nota e che potrà essere spostato ovunque nell'interfaccia, come descritto in [[Disposizione dei pannelli]]. La stessa azione può essere eseguita usando il [[Riquadro comandi]].