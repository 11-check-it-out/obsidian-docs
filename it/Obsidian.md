## Cos'è Obsidian

Obsidian è sia un editor Markdown che un'app per la gestione della conoscenza.

Utilizzato nel modo più basilare, permette di modificare e visualizzare in anteprima i file Markdown. Ma il suo vero potere risiede nella gestione di una base di conoscenza: informazioni che sono densamente interconnesse in una rete.

Ti starai chiedendo: come faccio a creare una rete di collegamenti? Per iniziare, comincia creando alcuni [[Collegamenti interni|collegamenti interni]]!

## In che modo siamo differenti

==*Vogliamo che possediate e controlliate i vostri dati*==

Noi crediamo che il testo semplice sia il modo migliore per gestire qualcosa di tanto importante come la tua base di conoscenza. Non ti piacerebbe mettere il tuo cervello sul collo di qualcun altro, vero? Tratta il tuo «secondo cervello» allo stesso modo.

La sincronizzazione è solo un'attività per facilitare il lavoro su più dispositivi, ma i dati saranno sempre disponibili principalmente in locale sul tuo disco rigido.

Quando il file system sostituisce il cloud, hai a disposizione opzioni più flessibili per lavorare con i file: puoi eseguire il backup con Dropbox, utilizzare Git per fare il versioning, o crittografare il disco per la tua sicurezza. Qualsiasi cosa funzioni sul tuo file system funzionerà anche con la base di conoscenza in Obsidian.

==*I collegamenti sono cittadini di prima classe*==

Collegamenti e connessioni sono decisivi per individuare relazioni tra ciò che conosciamo.

Obsidian tiene questi aspetti in grande considerazione incoraggiando, tra le altre cose, l'uso dei [[Collegamenti interni]] e della [[Vista a grafo]].

Come sostiene John Locke...

> Gli atti della mente, nei quali essa esercita il proprio potere sulle idee semplici, sono principalmente questi tre:
> 1. Combinare numerose idee semplici al fine di generarne una complessa; in questo modo vengono formate tutte le idee complesse.
> 2. Prendere due idee, siano esse semplici o complesse, mettendole l'una accanto all'altra, così da poter contemplare l'una e l'altra in una sola volta, senza fonderle insieme; in questo modo la mente forma tutte le sue idee di relazione.
> 3. Separare ciascuna idea da tutte le altre che l'accompagnano nella sua dimensione dell'esistenza effettiva: questo processo è chiamato astrazione, attraverso il quale la mente forma tutte le sue idee generali.

 \- John Locke, Saggio sull'intelletto umano (1690)
 
La gerarchia ci dà il n. 1, e i collegamenti ci danno il n. 2. Non siamo ancora sicuri di cosa comporti l'atto n. 3 nel contesto della raccolta degli appunti, ma potrebbe avere qualcosa a che fare con i concetti di programmazione e macro.

==*Il tuo personale kit di strumenti*==

Prendere appunti è un'attività molto personale. Naturalmente non esiste un'unica soluzione onnicomprensiva per tutti.

Anziché fornirti un prodotto opinionato e assemblato, [[Obsidian]] ti offre una base fondativa e numerosi blocchi funzionali per scoprire e costruire la tua propria soluzione.

Anziché fornirti un prodotto opinionato e già assemblato, [[Obsidian]] ti offre una base fondativa e numerosi blocchi funzionali per scoprire e costruire la tua propria soluzione.

La base fondativa è l'essere in grado di visualizzare i file, modificarli e cercarli. Per il minimalista, questo è sufficiente.

Oltre a questo, puoi aggiungere blocchi, isolati e indipendenti, per aggiungere funzionalità e costruire un tuo processo di raccolta degli appunti:

- Se stai prendendo appunti scolastici, il [[Registratore audio]] e la sintassi matematica LaTeX potrebbero essere utili;

- Se stai prendendo appunti di lavoro, [[Slides]] e [[Plugins/Collegamenti in entrata]] potrebbero servirti;

- Se sei un ricercatore, [[Vista a grafo]] e [[Conteggio parole]] potrebbero rivelarsi strumenti di lavoro essenziali.

Non ci aspettiamo che i plugin siano il proiettile d'argento per risolvere tutti i problemi, ma si avvicinano di più rispetto a una soluzione monolitica, rendendoti libero da quelle funzionalità che non ti servono ad altro se non a ingombrare l'interfaccia.

Supportiamo i [[CSS personalizzati]] e stiamo pianificando l'apertura di API pubbliche a partire dalla versione 1.0.0, che consentiranno una maggiore personalizzazione dell'interfaccia e supporteranno casi d'uso meno comuni.

## Segui lo sviluppo

Obsidian è al momento in beta privata. È disponibile [una roadmap](https://trello.com/b/Psqfqp7I/obsidian-roadmap) che puoi controllare.

Il nostro contatto Twitter è [@obsdmd](https://twitter.com/obsdmd); anche se non c'è ancora molto da vedere, potete seguirci. Probabilmente cominceremo a postare dopo la beta pubblica.

La documentazione di Obsidian è stata scritta da [@mediapathic](http://mediapathic.net), con il grande aiuto di @reggie, così come da parte dei tanti occhi della community discord e del forum.